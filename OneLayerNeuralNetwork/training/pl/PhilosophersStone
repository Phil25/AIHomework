Pewnej ciemnej nocy, 31 października 1981, pod drzwi rodziny Dursleyów zostało podrzucone zawiniątko. Tego zadania podjęli się Albus Dumbledore, Minerwa McGonnagal i Rubeus Hagrid. Dumbledore zostawił przy śpiącym niemowlęciu list z wyjaśnieniami. Dzieckiem był 15-miesięczny Harry Potter. W tym samym czasie w całej Wielkiej Brytanii czarodzieje świętowali zwycięstwo nad największym złem ich ukrytego świata − Lordem Voldemortem. Ten czarnoksiężnik miażdżył i zabijał najpotężniejszych czarodziejów. Całe magiczne rodziny, lecz tej nocy został powstrzymany, przez osierocone niemowlę, któremu została tylko blizna na czole w kształcie błyskawicy.

Przez następne 10 lat w domu rodziny Dursley ustalił się pewien schemat. Koścista siostra matki chłopca − Petunia − uwielbiała swego synka, Dudleya, który był rozkapryszonym i rozpieszczonym małym brutalem wobec Harry’ego. Ojciec Dudleya i mąż ciotki − Vernon − nie był lepszy od pozostałych członków swej rodziny. Także gardził swym siostrzeńcem od strony żony, traktując go jak służącego lub popychadło. Wszystko zmieniło się, gdy pewnego dnia rodzinę zaczęły nękać sowy z zaproszeniem do Szkoły Magii i Czarodziejstwa Hogwart. Tam Albus Dumbledore był dyrektorem, McGonnagal − nauczycielką transmutacji, a Hagrid – gajowym. Dursleyowie uciekli na wyspę, ale to nie „uchroniło” Harry’ego przed wielką nowiną. Hagrid dostarczył mu zaproszenie i wyjawił prawdę o jego legendzie oraz śmierci rodziców.

Tak Harry opuścił dom Dursley'ów i wkroczył w świat magii. Zabezpieczony pieniężnie przez nieżyjących rodziców, zakupił wszystkie niezbędne przedmioty do szkoły przy Ulicy Pokątnej. Udał się na peron 9 i ¾, a stamtąd pociągiem (Expressem Londyn-Hogwart) na stację Hogsmade, położoną niedaleko Hogwartu, by uczyć się magii. W trakcie podróży nawiązał pierwsze przyjaźnie. Jak się okazało, na całe życie. Byli to Hermiona Granger, czyli najmądrzejsza i najlepiej oczytana dziewczyna w szkole oraz Ron Weasley − członek ubogiej i starej rodziny czarodziejów czystej krwi, zabawny i nieco nieokrzesany.

Wkrótce cała trójka odkryła intrygę w szkole. Podejrzewali, że jeden z nauczycieli − Severus Snape − zajmujący się eliksirami, próbował zdobyć Kamień Filozoficzny. Ukryto go w podziemiach szkoły. Sam nauczyciel starał się nastraszyć innego belfra od obrony przed czarną magią − Kwiryniusza Quirella.

Najgorsze miało dopiero nadejść, ponieważ Kamień był niezbędny do stworzenia Eliksiru Życia, przedłużającego życie. Lord Voldemort od czasu swego upadku i „śmierci” w domu Potterów był osobą, która najbardziej go potrzebowała, a trójka bohaterów postanowiła pokrzyżować mu szyki.
